Balatonaliga vasútállomás egy Somogy vármegyei vasútállomás, melyet a MÁV üzemeltet. Itt a vasúti pálya még lényegesen magasabban fekszik a tó vízszintjétől, innen kezd el ereszkedni.
Balatonaliga közigazgatásilag Balatonvilágoshoz tartozik.
Az állomásépület nem a part felőli oldalon van, abban az irányban erdő határolja a területet. Az állomás háromvágányos, és ívben helyezkedik el, átmenő vágánya a második.
A Balatonpart megközelítése legegyszerűbben gyalogosan lehetséges, az állomás Siófok felőli végén gyalogos átjáró és lépcső vezet le a partra, ahol strandot találunk.