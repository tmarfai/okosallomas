Sárbogárd vasútállomás egy Fejér vármegyei vasútállomás Sárbogárd városában, a MÁV üzemeltetésében.
A felvételi épület a MÁV első háború utáni épülete, Kajdi Ferenc tervei szerint épült 1947-ben. Tömege, nyílászárói bauhaus stílusúak. A szépen osztott ablakok majdnem minden esetben összefüggő ablaksort képeznek.
Különösen szép az utca felőli homlokzaton lévő íves épületrész és ablakai. Az épület szakít a korábbi hagyományokkal, lapos, szétterülő épület, sok kisebb tömeg épül bonyolult rendszerben egymáshoz.
Az épület kialakítása a II. világháború előtt épült, Heimann Nándor, Kamarássy Jenő építészek által képviselt irányt követi (Máriabesnyő, Kőbánya alsó, Kiskunfélegyháza).